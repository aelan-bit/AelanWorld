Secoli fa, il continente di Aelan era in gran parte dominato dal maestoso Regno degli Elfi, una civiltà antica e potente. Tuttavia, anche tra gli elfi, c'erano divisioni crescenti. Una delle principali cause del declino del regno elfico fu la progressiva scomparsa degli [[Elfi Puri]], i loro predecessori più antichi e potenti. Questi [[Elfi Puri]] erano i custodi delle tradizioni e della saggezza elfica, e la loro presenza manteneva il regno in equilibrio.
Le ragioni della scomparsa degli [[Elfi Puri]] ad oggi sono ancora poco chiare. Esistono varie teorie al riguardo degli avvenimenti risalenti all'antica [[Era dei Draghi]], quando la popolazione più antica e misteriosa del continente cominciò a scomparire. 
Alcuni studiosi fanno risalire il tutto alla scoperta dell'[[Animite]], un particolare "minerale" che alcuni teorizzano si formi dalla cristallizzazione dell'anima stessa. Questo cristallo, avendo proprietà magiche peculiari e molto potenti aprì numerosi scenari in svariati campi del progresso, tra cui la magia ma anche anche l'allora tecnica e scienza contemporanea. 

Molti ritengono che la scomparsa degli [[Elfi Puri]] fu in gran parte dovuta alla scoperta dell'[[Animite]], una forma di energia primordiale, in gran parte sconosciuta e potentissima. Molti elfi cercarono di manipolare l'[[Animite]] non per scopi puramente malvagi ma per raggiungere vette tecnologiche e magiche mai viste. Qualcosa successe e s'indebolì progressivamente il legame degli elfi con la natura e le tradizioni antiche. L'uso dell'[[Animite]] in qualche modo portò a uno squilibrio nella società elfica e alla perdita del loro antico potere.

Di fronte a questa crisi, gli elfi si divisero. Alcuni, noti come "Elfi Alti", cercarono di mantenere le tradizioni e il patrimonio culturale nelle antiche città elfiche, ma erano solo un lontano ricordo dei loro avi. Altri, noti come "Elfi dei Boschi", si rifugiarono nella natura, cercando l'essenza delle tradizioni elfiche e allontanandosi dalla civiltà., ma perdendo quanto aveva reso grande l'Antico popolo Altri ancora, scelsero strade oscure come i Drow, il cui destino fu sempre più cupo e oscuro; mentri altri, in cerca di soluzioni per ritrovare il passato decisero di viaggiare lontano, finendo per perdersi definitivamente come gli Eladrin e gli Shadar-Kai.

Questa frammentazione e la perdita degli [[Elfi Puri]] indebolirono notevolmente il regno elfico, rendendolo vulnerabile all'espansione dei nani, e in particolare, degli [[Adoratori della Pietra]]. La civiltà elfica, una volta potente e unita, vide la sua influenza diminuire, aprendo la strada al dominio dei nani sui territori precedentemente controllati dagli elfi.