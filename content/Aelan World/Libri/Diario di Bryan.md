---
tags:
  - libri
autore: "[[Jahr|Jaar]]"
era: "[[Era dei Tumulti]]"
---

## Bran

  
Dall'aspetto ordinario, carnagione di un bianco pallido, potrebbe sembrare anemico all'occhio esperto di chi pratica arti mediche. Se sapessero chi è veramente... Occhi e capelli neri come la pece, sguardo distratto e fare indifferente, quasi assente, tanto da far intimorire colui che cattura davvero la sua attenzione. Il piccolo [[Bran]] è diverso.... lo hanno notato tutti, eppure non è sempre stato così evidente. Non è che sia una brutta cosa o meglio, per me è sicuramente un orgoglio, ma devo ammettere che questo "dono draconico" mi affascina oltre ogni mia aspettativa.

Forse era destino che incontrassi [[Lucas Eisborn]] Eisborn. Da quando scappai da quella maledetta galera dalla quale riuscii a scappare grazie a [[Lucas Eisborn]], ci rifugiammo qui ad [[Acquafonte]] con il piccolo [[Bran]]. Le cose che seguirono furono troppo pericolose e deprimenti per lo spirito per poterle scrivere anche in un diario segreto e certo non era quanto volevamo per [[Bran]]. Il ragazzo si meritava di meglio, una vita normale, con una famiglia normale, per quanto normale potesse essere la vita per quelli come lui. Senza contare la peculiarità del "dono"...

Da allora ci accordammo di crescere [[Bran]] come un semplice ragazzo di campagna, con un padre "sempliciotto" come il sottoscritto e una madre amorevole, in mezzo a gretti paesani, Non doveva sospettare nulla. Bisognava solo trovare una donna affettuosa che si potesse affezionare al piccolo come suo figlio. Fu un dono dei cieli quando poco tempo dopo arrivò una profuga di [[Foltard]], una giovane e gentile donna di nome Marissa. La accogliemmo e lei accolse noi come famiglia.

[[Bran]] cresceva e il suo strano potere per gli ignoranti era un presagio di sventura. [[Bran]] lo sapeva, lo percepiva, figuriamoci.... è impossibile tenergli nascosto qualcosa, a maggior ragione gli stupidi pensieri di quei quattro ignoranti.

Abbiamo dovuto inventare una storia, coprire le tracce, per coprire quanto successo: la fuga, [[Lucas Eisborn|Lucas]], l'epidemia e quanto ne è conseguito... Questa storia deve rimanere segreta per il bene stesso del ragazzo, mi occuperò del fatto che non si immagini nulla, gli farò credere di aver letto il mio "diario", il quale è solo una copia artificiale e artificiosa di questo.

[[Bran]] vuole andare via, in giro per il mondo dice, in fondo ha 26 anni... A sua madre, per non farla soffrire, racconta di voler vedere il mondo, che è tempo che lasci il suo nido, e magari è anche giusto, ma io so quale siano i veri motivi. [[Bran]] deve compiere il suo destino. Ho fatto in modo da schierarmi con lui contro i parlottii incessanti della gente, mostrarmi stanco della situazione, per accentuare la sua voglia di andarsene e mettere a tacere definitivamente i parlottii dei popolani: le comparse inconsapevoli di questa storia, per i quali era inevitabile accorgersi di quanto lui sia migliore di loro in tutto.

Ho fatto alcuni esperimenti per testare le capacità di [[Bran]] e credo che lui sappia parlare un antichissima lingua, lo "[[Shìoten|Shìoten]]", un elfico ancestrale incantato per essere impossibile leggerlo per chiunque, anche tramite la magia, una lingua perduta legata agli antichi segreti della [[Era delle Stelle|Prima Era]]. Forse è stato il "dono" a risvegliare in lui questa conoscenza; non penso che [[Lucas Eisborn|Lucas]] lo conosca o quanto meno non me ne ha mai parlato… Per non farlo insospettire ho detto a lui che si trattava della lingua dei goblin, una banale frottola che purtroppo non reggerà a lungo, ma spero quel tanto che basta a farlo crescere e a fargli avere una vita normale…

Forse... credo che [[Bran]] senta una specie di richiamo primitivo verso qualcosa di più grande, un'aspirazione ancestrale a fare cose grandiose, deve essere il suo stesso retaggio che canta nel sangue. Ho cercato di parlargli male degli elfi e ho cercato di farlo diventare diffidente il più possibile, in quanto avrà bisogno di una mente acuta per i pericoli che verranno, per tenerlo lontano dai fantasmi del passato. Poco importa se erano cose lontane dalla realtà o mezze verità, un giorno [[Bran]] saprà qual è la verità, ma in quel giorno sarà capace di difendersi.

Allora vai [[Bran]]! Che i Nove ti proteggano, che il [[Creatore]] ti tenga tra le sue braccia e che il Guardiano possa non trovarti mai e quando arriverà il momento leggerai la lettera di [[Lucas Eisborn|Lucas]].

Con le stelle nel cuore e l'argento nelle vene

Tuo padrino, Jhar.

P.S. per una volta permettimi di avere la libertà di dirti il mio nome, che forse non saprai mai, ma che sarà sempre al tuo fianco.

## Altre pagine

### Anno 112, Mese della Rinascita

Oggi, il vento fresco dell'aria mattutina mi ha svegliato nella mia tana tra le colline. Il sole sorge lentamente all'orizzonte, tingendo il cielo di sfumature dorate. È un nuovo giorno, e la natura circostante pulsa di vita.

### Anno 225, Mese dell'Equinozio

Ho osservato gli abitanti di [[Acquafonte]] crescere e prosperare nel corso degli anni. Molti di loro sono nati durante il mio regno qui tra le montagne, e ho visto generazioni passare. Il mio ruolo di guardiano segreto è rimasto costante, e mi riempie di orgoglio vedere il villaggio prosperare.

### Anno 245, Mese dei Fiori

Nel corso degli anni, ho imparato a capire meglio gli umani, la loro fragile e breve vita. La loro creatività e la loro dedizione nascono dalle paure e per questo mi hanno ispirato. La loro vulnerabilità mi ha insegnato l'importanza della protezione. Spero di poter continuare a vegliare su di loro e sui segreti nascosti nelle colline circostanti.

### Anno 260, Mese delle Nebbie

La mia tana tra le colline è un rifugio di pace, ma avverto un'ombra che si avvicina. Nell'aria c'è un senso di inquietudine. Sogno di un misterioso elfo e un bambino. Sarà forse il momento di rivelarmi e proteggere il villaggio da questa minaccia?

### Anno 270, Mese delle Ombre

Un'ombra oscura ha oscurato il cielo nei giorni scorsi, e un senso di inquietudine si è impadronito di me. Durante un combattimento con draghi cromatici, mai visti prima d'ora, ho subito un attacco che ha minato le mie forze e mi ha lasciato senza via di fuga. Quando sono arrivati alcuni soldati elfi, sono stato catturato e imprigionato. Ho visto quelle armature e quei simboli, l' [[Inquisizione]], credo... Non erano semplici soldati, erano attrezzati e istruiti per combattermi, conoscevano le mie abilità e il mio stile. Dopo la cattura sono stato interrogato in un luogo che non conoscevo, una prigione elfica, il cui scopo sfugge alla mia comprensione. Mi hanno chiesto ininterrottamente di una certa "[[Via del Drago]]" ma non ho idea di che cosa sia… Temevano il ritorno di un antico nemico, un drago invincibile e pensavano che in qualche modo ne sapessi qualcosa o che fossi coinvolto, visti i miei affari solitari.

### Anno 270, Mese dei Sussurri

I giorni si fanno interminabili, nella mia mente sussurri irresistibili mi persuadono. Per ora riesco a rimanere lucido, ma non so ancora quanto a lungo… Nella mia prigionia, ho conosciuto un uomo di nome [[Lucas Eisborn|Lucas]] Eisborn. È un individuo coraggioso, con una determinazione incrollabile. Mi ha raccontato la storia di suo figlio, [[Bran]], e dei pericoli che li circondavano. Tuttavia, quando gli chiedo del motivo per cui è stato imprigionato si rabbuia e si taccia o cambia discorso misteriosamente. Qualcosa di oscuro ottenebra l'animo di quell'elfo…

### Anno 270, Mese della Liberazione

[[Lucas Eisborn|Lucas]] ed io abbiamo collaborato per sfuggire a questa prigione , dove eravamo detenuti, dopo aver salvato anche il piccolo [[Bran]]. Anche se ora siamo liberi, i pericoli che ci circondano sono cresciuti. Alcuni elfi seguono [[Lucas Eisborn|Lucas]], mentre è seguito anche da alcuni fanatici di un certo "Antico". Ora sono determinato più che mai a proteggere [[Bran]] e a scoprire la verità dietro questa minaccia che incombe su di noi.

### Anno 273, Mese di Rugiada

Dopo tanto vagare siamo arrivati ad [[Acquafonte]]. Per me è un ritorno a casa e spero che lo sarà anche per [[Lucas Eisborn|Lucas]] e [[Bran]]. È un periodo di cambiamenti e incertezza, ma il mio impegno a proteggere il villaggio rimane saldo.

### Anno 276, Mese del Malanno

L'epidemia che ha colpito [[Acquafonte]] è stata un periodo oscuro per il villaggio. Nonostante i miei sforzi e quelli di Almon Kelpeiros, abbiamo perso alcuni dei nostri giovani.

Ma la Sua morte è stata un dolore insopportabile… ha lasciato una ferita profonda in me, posso solo immaginare in [[Lucas Eisborn|Lucas]] e Marissa. Abbiamo deciso di provare con il Rito. Non l'ho mai visto fare, ma so che si può fare. Penso che sia l'unica speranza per [[Bran]].

### Anno 276, mese del Cambiamento

Nonostante l'incidente durante il Rito, tutto sembra tornato come prima, eppure tutto è cambiato. Io, sono ancora determinato a continuare a proteggere questo luogo che ho chiamato casa per così tanti anni. [[Lucas Eisborn|Lucas]] invece è determinato a lasciare il villaggio, dice che è troppo pericoloso ora che Kelpeiros sa. Vuole partire. Mi ha chiesto di eliminare ogni traccia di lui dal mio diario, ma non ce la faccio… Mi ha detto di conservare questa lettera per [[Bran]]...