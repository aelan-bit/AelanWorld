---
tags:
  - sessioni/cronache
era: "[[Era dei Tumulti]]"
campagna: "[[Cronache di Aelan]]"
publish: true
---

### **Capitolo Precedente: Verso il Tempio Dimenticato**

Durante il ricevimento di [[Lord Faust]], il gruppo ha smascherato il famigerato **Spettro delle Tre Ore**, rivelatosi essere **Cassandra**. Dopo averla catturata, gli avventurieri sono riusciti a convincerla a collaborare per accedere al **caveau di Faust**. Una volta dentro, Cassandra li ha storditi con un incantesimo e si è dileguata con il bottino.

Al loro risveglio, si sono ritrovati **imprigionati e interrogati da [[Lord Faust]]**, che li sospettava complici del furto. Sotto l’effetto di un'aura di verità, sono riusciti a convincerlo almeno in parte della loro buona fede. Faust ha lasciato intendere che, se non gli fossero stati restituiti i suoi beni, **la sua vendetta sarebbe stata inevitabile**.

Poco dopo, il gruppo ha incontrato nuovamente Cassandra, che **ha restituito spontaneamente gli [[Vesti di Ameryll#Stivali delle Nuvole|stivali delle nuvole]]  , il tomo di [[Norbert Filmoore]] e parte del bottino**. Ha dichiarato di non volere gli artefatti per sé, ma di rubare ai potenti per aiutare chi è senza voce. Con i tesori in loro possesso, il gruppo ha lasciato [[Northbell]], **ignorando l’ultimatum di Faust**, non prima di stringere un importante **patto con l’[[Elander|Arcimago Elander]]**, che li ha messi in contatto con **[[Black Fox]]** e offerto pieno supporto nella ricerca delle **[[Vesti di Ameryll]]**.

Seguendo le tracce indicate nel tomo, il gruppo ha intrapreso il cammino lungo l’antica Via del Drago per recuperare la [[Vesti di Ameryll#Tiara del Re|Tiara di Ameryll]]. Davanti alla prima **pietra miliare**, è apparso **[[Bran|Bran]]**, attirato da un sogno. A lui è stata rivelata la verità sulle sue origini, e grazie alla sua conoscenza dello [[Shìoten|Shìoten]], il gruppo ha potuto decifrare le antiche iscrizioni lungo il sentiero.

Dopo una mortale scalata, sono giunti sulle rive di un **lago perfettamente speculare**, legato a un **enigma connesso alla costellazione dell’Albero**, inciso su una pietra miliare. Durante la ricerca della soluzione, si sono accorti di essere osservati da **quattro figure umanoidi** straordinariamente abili nel nascondersi.

Ignorando la minaccia latente, il gruppo ha decifrato l’incanto dormiente delle **due corone di pietra** disposte attorno al lago, unendole per formare la costellazione dell'albero.  
**Al compimento dell’enigma**, la superficie si è infranta con un boato. Il ghiaccio si è spezzato, le acque si sono aperte come spinte da una volontà superiore. Dal cuore del lago si è aperto il **passaggio verso il tempio dimenticato**, sigillato per secoli.

Ma all’ingresso, la soglia non era fatta di pietra, bensì di coscienza. **Ognuno ha dovuto affrontare sé stesso.** Il tempio chiedeva onestà, non offerte. Solo chi sapeva riconoscere e dichiarare **le vere intenzioni** che lo avevano condotto fin lì poteva varcarne la soglia. Redenzione. Potere. Verità. Conoscenza. Qualunque fosse il fuoco interiore, andava mostrato.

Infine, il cammino ha portato a una **scalinata spezzata**, sospesa sul nulla. Una piattaforma interrotta che termina nel vuoto, senza ponte, senza garanzia. Solo l’abisso.

E così…

---

### **Prologo: Il Passo nel Vuoto**

Nelle terre contese di Aelan, dove le antiche glorie degli elfi giacciono sepolte sotto le rovine del tempo, un Inquisitore solca i sentieri del dubbio e della fede.

**Koi Nain**, Eladrin di 350 anni, forgiato dalla colpa e temprato nel fuoco della guerra, ha camminato più a lungo di quanto il cuore dovrebbe sopportare. Porta sul petto la cicatrice dei giganti, nella mente l’eco dei compagni perduti, e nell’anima una domanda che nessun dio ha mai osato rispondere:  
**“Sarò mai abbastanza?”**

Ora, davanti a lui, la **Via del Drago** si spezza.  
Il sentiero finisce nel nulla, sospeso sull’abisso.  
Eppure, il messaggio inciso sulla pietra non lo dissuade:

> “Se non sai a cosa stai andando incontro, torna indietro.”

Ma Koi non torna indietro. Mai più.  
Stringe i denti, richiama alla mente il volto di **Ameryll il Grande**, ultimo faro di un popolo frantumato, e con voce ferma sussurra una preghiera.

Divino Ameryll, spero che le mie azioni siano state abbastanza per non disonorare la tua genia.  
Per l’equilibrio. Per il creato.  
Per tutti coloro che non sono più.

**Un passo. Solo uno.**  
E il mondo si ribalta.

L’aria gli strappa il respiro mentre il vuoto lo avvolge, la gravità si fa preghiera e condanna, e per un istante eterno, Koi è solo con la propria fede.  
Se cadrà verso la morte o verrà sollevato dagli dei — questo è il giudizio che attende.

Ma in quell’istante, mentre precipita nel nulla, il passato si fa presente, il futuro trattiene il fiato...  
**Sospeso tra speranza e disperazione il destino di Aelan si sporge a osservare il coraggio e la devozione di un elfo.**

---

### **Durante la caduta: ricordo di Koi**

Il fischio del vento mi trapana le orecchie, penetrando nella mente, infrangendo il sigillo di memorie imprigionate. L’aria vibra attorno a qualcosa di immenso in rapido movimento, poi un boato squarcia la pace: la casa esplode, un giavellotto gigantesco mi trafigge il petto da parte a parte, e il rombo di una vita pacifica mi crolla addosso.

Il mondo ruota su sé stesso vorticosamente, poi si arresta con violenza contro la terra. Il mio corpo brucia, la gamba urla, schiacciata sotto i resti della nostra dimora. Intorno a me: grida di terrore, grida di coraggio, grida di guerra.

Un terrore primordiale prende il controllo dei miei sensi. La realtà si spezza: le immagini diventano frammenti sconnessi, l’udito si ovatta, l'aria stessa sa di sangue. Poi, una figura si staglia contro il sole: lanciato nell’aria con una daga in pugno, **Har Nahin**, mio fratello, atterra sulla spalla di un gigante e gli recide i tendini prima che la mazza colpisca una madre e i suoi due bimbi.

«Fuggite!» urla.

Ma l’altra mano del gigante lo afferra e lo scaglia con furia contro le rovine di casa. L’impatto è devastante. In quel silenzio innaturale, il suono delle sue ossa che si spezzano è un tuono. Har cade a terra. Alza lo sguardo. Sangue gli cola dalla bocca, dalle orecchie, dagli occhi. Con fatica, allunga una mano e mi sfiora.

Sul suo volto, il sorriso più dolce e sofferente che abbia mai visto.

«Laurëi, abbi cura di questo tuo figlio… mio amatissimo fratello.»

La ferita sul mio petto si chiude lentamente, mentre la luce nei suoi occhi si spegne. Il dolore alla gamba è insopportabile, ma è il dolore nel cuore che mi sta uccidendo mentre tento invano di stringere ancora quella mano che mi sfugge.

Un ultimo sussurro: «Har… resisti…»  
Poi, il nulla. L’oscurità mi inghiotte.

E quando i sensi ritornano…  
…sono ancora nel buio. Ma questa volta non sono schiacciato. Sono leggero in caduta libera — giù, nelle viscere del tempio,  
nelle profondità del destino stesso.

# Sessione
1- Uno dopo l'altro gli eroi si lanciano nel vuoto
2- Anziché sfracellarsi atterriamo dolcemente in una specie di lago torbido in una stanza circolare
3- Mentre ci muoviamo verso la stanza successiva, 3 costrutti ci circondano con aria minacciosa
4- Inchinandosi e mostrando il collo alla bestia più forte [[Koi]] persuade le bestie delle loro buone intenzione e riceviamo il loro aiuto
5- Ci conducono a una stanza circolare dove una pietra recita in [[Shìoten]] ""Ma i tempi si fecero bui e la strada venne smarrita. Paura e diffidenza prevalsero sulla fede e sulla speranza e così la nostra storia decadde nell'oscurità dei secoli. In questo tempio, è conservata la memoria di ciò che è stato e non dovrà mai più essere""
6- I due montoni cotrutti ci aprano due passaggi segreti.
7- Prendiamo il passaggio sulla destra. Nella stanza c'è un affresco che non rappresenta un evento storico ma è un allegoria, come a un qualcosa da fare
8- Usando la magia riusciamo a donare all'albero nell'affresco la nostra energia arcana per ripararsi, in particolare [[Callen|Callen]] con l'uso del guanto
9- Una delle [[Radici dell'Albero]] punta a una lavo tirando la quale si apre una scala verso le profondità
10- Prima di scendere andiamo a visitare l'altra stanza che si rivela essere una specie di dormitorio per 6 [[Elfi Puri]]
11- [[Callen|Callen]] e [[Bran|Bran]] trovano una pergamena che contiene una frase che parla di un sacrificio di un certo [[Elarion]] "Come ha fatto [[Elarion]], quando si sacrificó per il bene del mondo"
12- Ritorniamo alle scale e dopo una discesa interminabile che sembra durare giorni giungiamo a un bivio con 4 strade, una via dritta senza porta, una con una porta chiusa, una con una porta scardinata e una con una porta aperta. Sullo stipite di una porta c'è un obelisco (aperta), in un'altra la testa di un drago (scardinata) e nell'ultima un albero (chiusa)
13- Entriamo nella porta del drago. Una stanza molto distrutta con un ciclo pittorico. Un elfo molto alto circondato da un area di mistero quasi malefica. Quella stessa figura in un'altra scena compie un rito arcano su un cofanetto cilindrico, dove l'immagine di un drago viene avvolta da file arcane. Una pietra al centro brilla di verde, alcuni spettatori della magia che guardavano con adorazione nella scena successiva appaiono dallo sguardo spento, ma con gli occhi che brillano dello stesso verde. Infine una scritta in [[Shìoten]]: “Qui fu rivelato il volto del Traditore,  colui che piegò la luce al proprio orgoglio  e diede fuoco ai cieli per sete di potere.”  
“Fu uno dei Primi,  ma scelse l’Ombra.  E da quella scelta nacque la Fine.”  
“[[Toryal il Caduto]]:  “Per mano sua,  la saggezza divenne veleno,  la speranza catena,  il potere fuoco.”
![[Pasted image 20250609231324.png]]
14- [[Koi]] cerca nel dipinto segni della [[Stele degli antichi]] che è una specie di obelisco. A queste parole [[Callen|Callen]] suggerisce di vedere la stanza precedente
15- Al centro della stanza ci sono 4 colonne con una imponente struttura di pietra dove sono dei mosaici con diverse immagini. La stanza ha una luce forte proveniente dal soffitto e c'è una stele
Qui fu scolpita la memoria dei Primi Tempi.  
In principio, venne Colui che Abbracciò i Nove. Essi furono gli Spiriti Sovrani, e sotto il loro sguardo camminarono i Figli della Sorgente, primi tra i mortali. Tra questi, tre si levarono sopra gli altri: il Portatore del Bastone, il Custode del Libro e il Difensore della Spada. Guidarono le genti nell’Età della Luce. E le genti edificarono torri, scolpirono la pietra, cantarono parole di potere e appresero la via della creazione. Ma nel tempo vennero i Cristalli dell'Anima. Furono accolti nei cuori e nelle menti, e la loro luce mutò le stirpi. Allora due grandi si levarono, simili e opposti, e tra loro sorse il dissidio. Ma ancor prima che la guerra si scatenasse, uno di essi trovò ciò che non avrebbe dovuto essere trovato. Un artefatto d'origine ignota, la cui forma fu detta essere quella di un triangolo rovesciato. E lo usò. E fu allora che comparvero i Draghi, e con essi il terrore che precede la rovina. I cieli si strapparono, i mari si sollevarono, e i semi della guerra più sanguinosa della storia furono sparsi. Il fuoco cadde sul Monte dalle Mille Cime, e il mondo antico tremò. Quando tutto fu perduto, e i Primi caddero ad uno ad uno, coloro che restarono nascosero l’oggetto. Qui lo seppellirono, sotto questa montagna, e ne cancellarono il nome. Di esso non rimase che la forma, e anche quella fu vietata. Poi la guerra infuriò, e le terre furono mutate, e nulla rimase com’era. Ma nella rovina sorsero stirpi nuove, e da mondi ignoti giunsero entità senza nome e creature dell’Oltre. E infine gli esseri si raccolsero secondo forma e discendenza: vi furono le Genti Alte, le Genti Tonde, le Genti Senz’Orecchie, le Genti Piccole, le Genti Grandi.  
Così finì il Mondo Prima.  
Così nacque il Mondo Dopo.
Ma dopo che il Mondo Prima fu infranto, e il Mondo Dopo prese forma dalle sue ceneri, molte scene furono perdute, spezzate, inghiottite dal tempo. Rimasero frammenti, mosaici incompleti, linee consumate. Ma poi apparve una nuova immagine, più vasta di tutte le altre: un grande continente, disteso da occaso a levante, modellato come un corpo antico, segnato da mille vene e ferite. I suoi contorni ricordarono Aelan a chi lo vede.  
  
Sopra di esso sorgerà un segno d'inganno intrecciato nei fili della menzogna:  
un drago dalle cinque teste, cinto da nubi d’inchiostro,  
e il cielo si oscurerà al suo passaggio,  
finché la luce stessa scomparirà dalle terre.  
  
E verranno i giorni della disperazione.  
  
I popoli saranno incatenati,  
gli innocenti torturati,  
la speranza soffocata nel nome del potere.  
  
Allora, sotto le immagini scolpite, si leverà una voce:  
  
*“Quando il sole sorgerà ad occaso,  
e le figlie affronteranno le madri,  
allora la luce si ergerà contro le tenebre,  
il coraggio contro la paura,  
la speranza contro l’indifferenza.  
  
Quando i Sette Doni affronteranno il Nemico  
nel luogo dove tutto ebbe principio,  
allora la fine sarà un vero inizio.”*  
  
E sorgerà una pianura vasta, e su di essa si raduneranno eserciti di ogni stirpe.  
Al loro centro, si ergerà una figura femminile, luminosa e pallida,  
incoronata dal simbolo della Grazia,  
e quattro figure le staranno accanto,  
ciascuna portando un segno:  
  
il Verde della Vita,  
il Blu del Sapere,  
il Rosso del Sangue,  
l’Oro del Fato.  
  
Allora inizierà la Battaglia Ultima.  
  
Mille vessilli si leveranno,  
e le corna da guerra scuoteranno la terra.  
Il Drago dalle Cinque Voci si leverà dal cuore del continente,  
e vomiterà fuoco, veleno, inganno e tempesta.  
  
Ma prima che il destino si compia,  
una stella dalle sette punte calerà dal cielo come un dardo.  
  
E sarà come se il tempo stesso trattenga il fiato.  
  
La figura radiosa si farà grande, torreggerà sopra le armate,  
e una seconda figura sorgerà da occidente:  
scura, solenne, fiera, armata di parole antiche.  
  
Fra le due, si consumerà lo scontro che piegherà il destino.  
  
Ma ciò che seguirà resterà velato.  
  
La scena finale sarà rovinata,  
e il vero esito, perduto nelle crepe della pietra.  
  
E solo chi oserà tornare al principio,  
potrà comprendere l’inizio della fine.