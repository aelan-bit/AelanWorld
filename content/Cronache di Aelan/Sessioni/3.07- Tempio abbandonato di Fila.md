---
tags:
  - sessioni/cronache
era: "[[Era dei Tumulti]]"
campagna: "[[Cronache di Aelan]]"
---

Su delle mattonelle [[Koi]] e [[Dusk]] notato 4 mattonelle con il simboli di una stella a 4 punte. Il 4 è un numero molto associato alla dea [[Fila]]

Premendo i 4 tasselli abbiamo rivelato una mattonella, sotto la quale era nascosto un bauletto.

Nel bauletto ci sono delle istruzioni per ottenere la [[Gemma Terrestre]]:
```
Al figlio dei boschi che verrà,

“Da colei che nutre, a colei che disseta, a colui che respira, a colui che trasforma per colei che nutre"

Se queste parole sono giunte ai tuoi occhi, significa che la guerra o i secoli hanno infranto il sacro legame che tramandava, di Maestro in Maestro, la custodia del nostro Tempio della Terra. Un tempo, la Dea Taulë benediceva ogni nuovo eletto in un rito mai interrotto; ma, temendo il giorno in cui l’oscurità degli eventi potesse spezzare tale tradizione, ho tracciato questi segni, perché un erede degno potesse ancora emergere.

In questo luogo, l’energia della natura scorre viva nella Gemma Terrestre, un dono inestimabile che dona fertilità ai campi, vigore alle radici e riparo ai viventi. Chi la detiene deve vegliare su di essa con la propria vita o usarla secondo la volontà della Dea, mantenendo l’equilibrio tra cielo e suolo.

A te, che ora cerchi il potere o la rinascita del Tempio, offro la prova che ho concepito come ultima garanzia del volere della nostra Signora della Terra Taulë. Quando avrai compreso le parole incise qui di seguito e risolto il mistero che esse celano, le antiche pietre si solleveranno da terra e proclameranno al mondo che un nuovo Maestro è sorto. Solo allora, prostrati dinanzi alla Gemma Terrestre, pronuncia la tua promessa di fedeltà alla Dea e ricevi la Sua benedizione.

Ascolta le mie parole, o aspirante Custode, e rifletti sul segreto dei Cinque Aspetti:

“Non guarderà l’Alba la soglia del Tempio, ché nessun Seme potrà fiorirvi.”
“Dove nasce il Seme, là il Bocciolo si abbraccia: fianco a fianco germogliano nel suolo sacro.”
“E quando il Bocciolo si schiude, non è mai solitario: il Fiore del Tramonto sempre gli sorride accanto.”
“Dove le Spine pungono nel buio, il Bocciolo non cresce: fugge la tenerezza dove regna la notte.”
“Nel ritmo del giorno che scorre in cerchio, il Fiore sempre precede il Frutto, di un battito del sole.”
“Davanti alla porta, a custodirla, siede il Frutto del Crepuscolo: primo fra i pari.”
“Ma attento: dove sorge il Seme, il Frutto non può mai posarsi accanto. L’uno nega l’altro.”

Questi Cinque Aspetti rappresentano le fasi di vita e di mutamento che la Terra abbraccia lungo il cammino del giorno e della notte. Capirai che ognuno ha il proprio luogo nel cerchio sacro, e soltanto unendo la mente al rispetto per la natura potrai trovare l’ordine esatto che risveglia la benedizione di Taule.

Sappi: non è un rito di forze o di armi, ma di mente e di spirito. Solo colui che mostra discernimento e pietà verso il creato potrà custodire la Gemma Terrestre senza corromperne il potere.

Se riuscirai a passare la prova, vedrai la potenza della nostra signora della Terra sollevarsi verso il cielo, e le radici stesse del Tempio canteranno il tuo nome. 
Sebbene tu comprenderai i Cinque Aspetti, ricorda tutte le mie parole, non osare avanzare senza rispettare tutto quanto hai appreso. La Dea insegna che ognuno si lega all’altro in un ciclo perpetuo. Se violerai quest’armonia, i Guardiani Elementali si leveranno a difesa di questo luogo.
A quel punto, rispetta l'Ordine Elementale e raccogli la Gemma, offri la tua devozione alla Dea e diventa il nuovo Maestro del Tempio della Terra. Abbi cura di custodire questo dono con la tua stessa vita, come io ho fatto prima di te, o adoperalo al servizio di Taulë secondo la necessità degli esseri viventi.

Possa la tua anima unirsi alle correnti del suolo e la tua volontà farsi un tutt’uno con la Natura.

Verso le Stelle 
Rhoviel Lánaraen
Ultimo Maestro riconosciuto del Tempio della Terra,  
che scrisse queste parole per chi verrà dopo di lui.
```

Abbiamo risolto la prima parte della prova e una piattaforma di roccia ci ha sollevato a 150 piedi dal suolo. Al centro della piattaforma si trova un germoglio a metà tra la vita e la morte. Intorno al germoglio si erigono 4 pilastri con il simbolo degli elementi. Avremmo dovuto toccarli secondo l'ordine “Da colei che nutre, a colei che disseta, a colui che respira, a colui che trasforma per colei che nutre", ma abbiamo fallito e 4 guardiani elementali si sono risvegliati per attaccarci.